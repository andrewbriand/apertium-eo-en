La Fluganta Spagetmonstro estas la Dio de la satira religio nomata “flugantspagetmonstrismo” (FSM) aŭ “pastafarismo” (Flying Spaghetti Monsterism aŭ Pastafarianism angle). Bobby Henderson komencis la flugantspagetmonstrismon interrete kiel religian satiron, ĉar regiona estraro de edukado en Kansaso (usona ŝtato) decidis, ke dum la leciono pri biologio, oni instruu la teorion de evoluado nur kune kun tiu de “inteligenta dezajno” (ID). Pro tio Henderson sendis oficialan leteron al la Kansasa Komitato de Edukado. En la letero li skribis, ke ankaŭ la Fluganta Spagetmonstro devos esti instruata en lernejoj. Li ankaŭ diris, ke lia letero pruvas, ke la Fluganta Spagetmonstro estas almenaŭ tiel bona teorio pri la komenco de la universo kiel tiu de inteligenta dezajno.

Esence, la tiel nomataj pruvoj de Henderson paralelas kaj tiel celas moki la argumentojn de la proparolantoj de inteligenta dezajno kaj kreitismo.

Pastafaria estas religio satira kontraŭ la decido de la ŝtato Kansas (Usono) lerni ĉe la lernejoj la "Teorion de la Modelo Inteligenta" kaj la "Teorion de la Evolucio".

Pastafario aŭ "pastafariismo" estas satira religia movado inventita aŭ fondita de Bobby Henderson; ĝi adoras la Flugantan Spagetan Monstron. Ĝia nomo estas aludo al la Rastafaria movado kaj samtempe al la farado de pasto, el kiu eblas fari spagetojn.

En junio de 2005, Bobby Henderson sendis publikan leteron al la Komitato de Edukado de Kansaso, responde al la decido de tiu komitato aldoni edukadan tempon pri inteligenta dezajno egalan al la daŭro de la teorio de la evoluado de natura elektado dum biologiaj kursoj. Li petis ke tiuj teorioj pri la Fluganta Spagetmonstro ricevu saman daŭron de lerneja tempo kiel aliaj. Iom da tempo poste, li ricevis dankemajn respondojn de tri membroj de la komitato, kaj ankaŭ de kvara avertan mesaĝon de antaŭgardo pro dimoko.

La venontajn monatojn, la nombro de vizitantoj de la retejo de Henderson konstante plimultiĝis. La populareco de la retpaĝaro multe pli altiĝis aŭguste, kiam la historio de la Fluganta Spagetmonstro estis menciita en diversaj blogoj kaj retpaĝaroj pri aktualaĵoj kiel Fark.com. Kutimaj amaskomunikiloj sekvis. Tiu ismo ankaŭ ricevis subtenon de kelkaj universitatuloj, interalie la antropologo pri religioj Susan Johnston, kiu precizigis la ecojn de la monstro, samtempe malino kaj ino, “kun alaĵoj nudelecaj kaj du buletoj da viando kiuj reprezentas klare la mamojn de la granda patrina diino”.

Henderson notas en sia retpaĝo ke la prezidento de Usono, George W. Bush kaj la senatano Bill Frist publike subtenis la instruadon de la teorioj ne-evoluadaj kaj konkludas ke do ili subtenas la instruadon de la religio de la Fluganta Spagetmonstro.

FSM ankaŭ alportis al Henderson mortminacojn, kiuj estas eldonitaj en lia retejo “Eklezio de la Fluganta Spagetmonstro”. “Mi ne estas surprizita”, diris Lance Gharavi, indikante la furoron pri danaj karikaturoj, kiuj ekfunkciigis mortigajn tumultojn en la islama mondo dum la jaro 2006.

Casey Luskin, usona sciencisto kaj leĝisto, diris, ke “la problemo de la logiko de proponantoj de FSM estas, ke inteligenta dezajno estas ne ajna klarigo, ĉar ni havas multan sperton kun inteligentaj agentoj produktantaj la tipon de informa komplekseco, kiun ni vidas en la naturo”.

